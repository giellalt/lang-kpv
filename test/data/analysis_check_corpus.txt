Быд литературнӧй кыв сӧвмигӧн кадысь кадӧ пансьывлӧ выль кывъяс вӧсна
вен.
И эн лэдз миянöс ылавны, но видз миянöс лёксьыс.  


Тайӧ выль да мича керкаыс лоас университетса студентъяслӧн оланін.
Тайӧ выль да мича керкаыс - университетса студентъяслӧн оланін.

Сямыд кӧ эм сёрнитны комиӧн, сьӧлӧм кӧ пӧсь да вирӧн тыр, гиж тэ комиӧн, комиӧн, комиӧн, медым олім ми дыр! Тайӧ сайт вылын позьӧ гижны унатор. Сӧмын гиж. Кут ассьыд здуктӧ. Вӧч-кер мый колӧ.




О.Уляшевлӧн сiдз шусяна «мӧвпъяс» йылысь

Тавося кос му тӧлысьӧ «Войвыв кодзув» журналын петiс Олег Уляшевлӧн «Орӧм вужъясысь кыӧм кыввор» статья, юргижӧд улас содтӧма: «Цыпанов Е., Безносикова Л. Выль коми кыввор. Сыктывкар. 2005» видлалӧм бӧрын чужӧм мӧвпъяс». Тайӧ гижӧд йывсьыс вӧлi пасйӧма «Коми му» газетса ӧти номерын журнал петтӧдзыс на. Миянлы зэв окота вӧлi тӧдмавны, мый йылысь гижӧ уджъёртным (ми сыкӧд уджалам ӧти Институтын, пырам туялысьяслӧн ӧти сӧветӧ). Выль кыввор (лексика) чукӧртам дас воысь унджык нин, йӧзӧдлiм «Выль коми кыввор» 1997-1998 да 1999 воясӧ, но тайӧ уджъяс йывсьыс О.Уляшев миянлы ни ӧти кыв эз на шулы, нинӧм эз юавлы. Эз немтор йӧзӧдлы и газет-журналъясын, тӧдӧмысь, сэки уджсӧ абу аддзылӧма. Öнi жӧ чайтiм, гашкӧ, мися, выль кывъяс, фольклористикаысь да этнографияысь выль коми терминъяс вӧзъяс.

Журнал петӧм бӧрас гижӧдсӧ сылысь лыддим да шемӧсӧ усим: кывтуялан наука ни материал боксяньыс нинӧм выльыс да киӧ босьтанаыс гижӧд пӧжалысьыслӧн абу. Став мӧвпъясыс сылӧн вӧлӧмны дзик ӧтпӧлӧсӧсь: выль кывворыс пӧ коми кывйын ковтӧм да нинӧм бурсӧ оз вай. Гижӧдас авторыс лёкӧдӧ и кыв материалсӧ, и кыввор лӧсьӧдысь-паськӧдысьяссӧ. Сорсьӧма и небӧг нимсӧ пасйигӧн, а статьяыс тырӧма лӧглунӧн, ковтӧм агрессияӧн.

Быд литературнӧй кыв сӧвмигӧн кадысь кадӧ пансьывлӧ выль кывъяс вӧсна вен. Тайӧ быть лоанатор. И медводз сы вӧсна, мый ӧтияс артмӧдӧны выль кывъяссӧ, мӧдъяс сувтӧны налы паныд. Татшӧм веныс, бура кӧ подулалӧма, отсалӧ бӧрйыны кывлы коланасӧ. Нӧшта нин сэк, кор вензьӧны ышнясьтӧм, вежавидзысь йӧз, кывсӧ пыдiсянь гӧгӧрвоысьяс да гӧгӧрбок донъявны кужысьяс. И зэв лёк, кор венӧ кутчысьӧны ошйысьысь, вылӧ пуксьысь йӧз, кор татшӧм уль пӧжасъяссӧ гижӧны дилетантъяс, лингвистикаын абу специалистъяс, унатор гӧгӧрвотӧм йӧз. Сэки веныс векджык пӧрӧ зык-шумӧ. Буретш тадзи позьӧ гӧгӧрвоны О.Уляшевлысь гижӧдсӧ.

Позис эськӧ унатор не пуктыны пыдди О.Уляшевлӧн статьяысь; вежӧра мортӧс, дерт, оз ылӧд сылӧн гижӧдыс; век жӧ лыддям коланаӧн вочавидзны – а друг кодкӧ и збыльысь эскас Олег Ивановичлы – ciйӧ жӧ филологияса кандидат. Но филологияыс ӧд зэв паськыдтор; кывтуялӧм да фольклористика, литературоведение да источниковедение ёна нин разалӧмаӧсь, а Олег Иванович коми кывсӧ некор эз туявлы.

Кыв-мӧд лоӧ шуны статья гижысьлӧн тӧдӧмлун йылысь. Сiйӧ ёна велӧдӧ кыв туялысьясӧс – словаръясӧн вӧдитчыны, и комиӧн сёрнитны, и кывтӧ дӧзьӧритны... А тыдовтчӧ, мый университетын велӧдчигас ачыс пель пӧвнас кывзӧма кывтуялан курсъяссӧ либо унатор нин вунӧдӧма.

Босьтам кӧть татшӧмтор: О.Уляшев, тыдалӧ, оз тӧд, мый словаръяс дасьтӧм-тэчӧм – лингвистикалӧн торъя юкӧн да нимыс сылӧн лексикография. И сы выло колӧ уна кад да тӧдӧмлун, гашкӧ, и унджык на семиотикаын нырччӧм дорысь. Казьтыштам, мый эз ӧтдортны тайӧ кывкутана уджсӧ нималана туялысьяс Д.Н.Ушаков, А.П.Евгеньева, С.И.Ожегов, О.С.Ахманова, Н.М.Шанский, В.И.Лыткин, Е.С.Гуляев, Д.Фокош-Фукс, Й.Вихманн да уна-уна мукӧд. А В.И.Даль 50 во чӧж ӧктiс кывъяс, кӧть и уна мукӧдтор кужлiс вӧчны.

Нималана туялысьяс лыддьӧны, мый словар – кывлӧн рӧмпӧштан, сы серти донъявсьӧ кывлӧн озырлуныс да аслыспӧлӧслуныс, воссьӧ сылӧн вежсьӧмыс да войтырлӧн историяыс. Быд сикас кывчукӧрыс колӧ, тшӧтш и неологизмъясӧн тӧдмӧданаыс. И сӧмын О.Уляшев лыддьӧ «Выль кыввор» сяма уджъяссӧ дзик ковтӧмӧн: 1700 чукӧртӧм юркывйысь абу пасйӧма ни ӧти лӧсялана-туянатор!

1983 воын академик Б.А.Серебренников волiс Сыктывкарӧ да сёрнитiс Кыв, литература да история институтса уджалысьяс водзын. Лыддьӧдлiс сiйӧ могъяссӧ, кодъясӧс колӧ збыльмӧдны коми кыв туялысьяслы. Медшӧр да медводдза могӧн сiйӧ индiс кывчукӧръяс дасьтӧм.

Тыдалӧ, кывчукӧрлысь тӧдчанлунсӧ буретш гӧгӧрвоӧм понда век на вичмӧдлiсны сьӧм кывкудъяс дасьтӧм да лэдзӧм вылӧ миян республикаса министерствояс, торйӧн кӧ, культура да национальнӧй политика министерство, йӧзӧс велӧдан да вылыс тӧдӧмлунъяс министерство. Сьӧмӧн отсалiсны и Россияса кывкутысь котыръяс – небӧг лэдзан Федеральнӧй уджтас да Федеральнӧй торъямога уджтас серти, а сiдзжӧ гуманитарнӧй наукалӧн фонд. Миянлысь ӧтувъя бӧръя небӧгсӧ йӧзӧдӧм вылас сьӧмсӧ лишӧдiс Финляндияысь М.А.Кастрен котыр. Öти сайын аттьӧалам котырсаӧс тайӧ зэв колана отсӧгысь.

Сёрнитны кӧ «Выль кыввор» йылысь, колӧ пасйыны, мый сiйӧ абу мукӧд кывчукӧр кодь удж, тайӧ – рочӧн кӧ, новая лексика, неологизмъяс фонд. Филологлы зэв ясыд, мый небӧгсӧ абу дасьтӧма кывчукӧръяслӧн стрӧг принципъяс серти. Сiйӧ лоана кывчукӧръяслы лес (мӧд ногӧн кӧ, материал, подув). Сэтчӧ ӧктӧма выль да выльмӧдӧм кывъяс, кодъяс чужисны бӧръя кадӧ комифилъяс зiльӧмӧн. «Выль кыввор» небӧг водзкывйын сiдзи и пасйӧма: «Сылӧн шӧр могыс юӧртана, абу донъялана; олӧмыс да кывйӧн вӧдитчан практикаыс ачыс вочасӧн бӧръяс медколана да медлӧсялана кывворсӧ». А сэсся нин быд коми морт – аслас видзӧдлас, сямлун, кывлысь аскиа лунсӧ гӧгӧрвоӧм серти – бӧръяс, вӧдитчыны-ӧ тайӧ выльторнас. Мырдӧн некод оз тшӧкты йӧзсӧ (шуам, Уляшевӧс ли кодӧс ли) сэтысь пырысьтӧм-пыр ставсӧ пыртны сёрни-гижӧдӧ.

О.Уляшев абу гӧгӧрвоӧма тшӧтш, кытысь лои босьтӧма небӧгӧ чукӧртӧм материалсӧ. Небӧгӧ ӧктӧм быд вылькыв бӧрын пасйӧма, кодi сiйӧн вӧдитчӧма да кутшӧм гижӧдысь босьтӧма, быд видлӧг бӧрын скобкаын сетӧма ним-ов либӧ газет-журнал да мукӧд татшӧм пасъянтор. Сiдз, нывбур, райкар – Ю.Васютовлӧн; быгылъ, иналун, ожман, ӧдйӧа – Г.Юшковлӧн; кывпас – Н.Куратовалӧн; анытуй, мортлун – В.Лодыгинлӧн; кывкуд, небӧгкуд, подувму, подувйӧз, кывбуркуд – Е.Игушевлӧн; йӧзсикас, мувый, кывбуравны – Г.Беляевлӧн; вежлӧг – Г.Некрасовалӧн; нимвежтас – Г.Федюнёвалӧн; мичкыв – В.Мартыновлӧн; няньпиян – И.А.Куратовлӧн да с.в. Дерт жӧ, кызвыныс гижысь войтырлӧн да кыв туялысьяслӧн. И кодi на пӧвстысь оз куж сёрнитны коминас, кыдз оз ӧтчыд пасйы О.Уляшевыс? Г.Юшков, Е.Цыпанов, В.Тимин? Мыйла абу урчитӧма да стӧча индӧма, кодӧс кутӧ тӧд вылас статья гижысьыс?

Видлалана гижӧдас эм уна нелючкитор. Коми лингвистикалысь зумыд тӧдтӧмлун вӧснаыс О.Уляшев унатор гижӧма шыбӧльӧн, тӧдтӧг, дзуглалӧмӧн. Статья медводдза лист бокас шуӧма, кызьӧд-комынӧд вояссянь пӧ ӧнiя гижӧдӧ кольӧма «кызь гӧгӧр кыв» (62 л.б.). Збыльысьсӧ 20–30 вояссянь кольӧма ёна унджык, сэтысь миян культураыс дзоньнас петӧ да сэкся рокӧс вылас кутчысьӧ-олӧ.

Зэв паныд О.Уляшев мыйлакӧ улмӧ кывлы; войдӧр комияс тадзи шулывлӧмаӧсь яблӧк. Улмӧыс пырлӧма булгар (важ чуваш) кывйысь, XIX нэмын Г.С.Лыткин на пасйӧма аслас кывчукӧрас. Но О.Уляшев тайӧ кывсӧ видлалiгӧн веськыда сӧрӧма, абутӧмторсӧ гижӧма: «Лыткиныс босьтӧма кывсӧ Н.Поповлӧн ки помысь гижӧм словарысь, а Поповыс лӧсьӧдлiс словарсӧ Вӧлӧгдаын кызвынсӧ зюздинса коми да сэтшӧм-татшӧм шойданникъяс кыв подув вылын» (64 л.б.). Збыльысь жӧ вӧвлӧм штабс-капитан Николай Павлович Попов (1801–1873) аслас уджъёртъясыскӧд 20 воысь дырджык лӧсьӧдлӧма нёль тома роч-коми кывчукӧрсӧ сэкся Усть-Сысольскын буретш миян зырян-коми йӧз сёрниысь. Тайӧ ыджыд уджас 70 сюрс гӧгӧр кыв. Сылысь фотокопиясӧ ньӧбӧмаӧсь да вайӧмаӧсь республикаса войтырлӧн библиотекаӧ. Чайтсьӧ, мый улмӧ кыв лӧсялас важ олӧм-вылӧм йылысь роман-повесьтъясын сэкся коми сёрни серпасалӧм могысь.

Да, тыдалӧ, О.Уляшевлы абу тырмӧма кадыс бурджыка тӧдмасьны кутшӧмсюрӧ коми гижӧдъясӧн. Сiдз, абу лыддьӧма аслас земляк П.Шаховлысь «Вежон кежлӧ том кадӧ» небӧг да синчӧжӧсь кыв гӧгӧрвоӧдӧ сӧмын сiдз, кутшӧм вежӧртас тӧдса сылы. Да и мыгӧрлэптӧм дӧзмӧдӧ О.Уляшевӧс. Пасъям, мый тайӧ выль кывсӧ артмӧдысьыс пeтic вермысьӧн бодибилдинг кыв комиӧдан венласьӧмын. Кывъяссӧ бӧрйис комиссия. Та йылысь юӧртлiс «Коми му» газет. Руочи, рубӧж, кидӧс кывъяс паныдасьлӧны зэв тӧдчана да лыддьысьысьлы сьӧлӧм вылӧ воана «Бива» романын. И сэн жӧ нималана коми гижысь Г.Юшков гӧгӧрвоӧдӧ найӧс лист бок помын (видзӧд «Войвыв кодзув», 1996, 2 №, 13 л.б.). Статьяын сорсялӧмӧн пасйӧма и коми гижысьясӧс: В.Куратовлысь киллюшка кыв сюйӧма Г.Юшковлы. А вот лёк дук петан розь кывйитлӧс ёна воӧма сьӧлӧс вылас! Сiйӧс кывлӧма, буракӧ, Г.Г.Бараксановлӧн лекцияысь. Кӧть тайӧ кывйитлӧсыс абу ӧнiя кадся некутшӧм кывчукӧрын, бӧбйӧдлӧ лыддьысьысьӧс да пыртӧ «сӧдз коми пыдӧсысь» кыпӧдӧмтор лыдӧ.

Шемӧс босьтӧ: филологӧс кезйӧдлӧ кывйын выльтор чужӧм-писькӧдчӧмысь да сiйӧс ӧтлаӧ чукӧртӧмысь. Бара жӧ лоӧ юӧртны, мый кыв туялысьяс-лексикографъяс быдлаын вӧчӧны татшӧм удж. Сiдз, немеч кывъясысь мездысигӧн да ас кыв водзӧ сӧвмӧдӧм ради Венгрияын артмӧдӧмаӧсь-лӧсалӧмаӧсь 10 сюрс гӧгӧр кыв. Абу повзьӧмаӧсь кыв выльмӧмысь, вуж орӧмысь. Роч языковедъяс чукӧртӧны да быд во йӧзӧдӧны выль кывъяссӧ 1971 восянь «Новое в русской лексике» небӧгъясын; быд петасын налӧн 1500-2000 гӧгӧр кыв да кывйитлӧс. Финляндияын йӧзӧдӧма 6000 кывъя Uusi sanasto – 80 (Выль кыввор – 80) нима кывкуд. И оз кывсьы, мый кодкӧ пинь мурч курччымӧн скӧрмӧ татшӧмторсьыс. Оз эндӧдны чукӧртан уджсӧ и Марий Элын. Сiдз, проф. И.Г.Иванов йӧзӧдiс торъя небӧг, кытчӧ ӧктӧма кык сюрс сайӧ вылькыв да кывйитлӧс. А мыйысь мыжмисны «Выль кыввор» дасьтысьяс? Выльторсӧ ӧктӧмысь? Небӧг лэдзӧмысь? Али лыддьысьысьӧс тӧдмӧдны зiльӧмсьыс?

Чуйман, кыдзи филолог вермӧ вежньӧдлыны выль кывъяслысь юкӧнъяссӧ. Весиг школаын велӧдчысь висьталас: вежлӧг кыв артмӧма абу веж да лӧг кыввужъясысь, а вежлавны кыввужйысь -ӧг суффикс отсӧгӧн.

Уна выльтор позьӧ артмӧдны и -mac суффикс отсӧгӧн; йӧз сёрниын и гижӧд кывйын эмӧсь изьватас, мутас, гӧгӧртас, рудовтас торъякывъяс. Сiдзкӧ, и уджтас кывйыс бура лӧсялӧ да шогмӧ «программа» вежӧртасын. О.Уляшев дзик сорлалӧмӧн юкӧ кывсӧ удж да mac юкӧнъяс вылӧ, уджыслы пӧ лоӧ тас, пом (62 л.б.). Эжва йывса олысьяс, Уляшев ног кӧ чайтны, нимтӧмаӧсь асьнысӧ эжватас нимӧн, медым висьтавны, мый сэтчӧс йӧзыслы пом лоӧ? А неватас, изьватас кутшӧм пом урсалӧны?

Важся кывъяслӧн вежӧртас вежсьӧмыс – гижӧд кыв сӧвмӧм-выльмӧмын быть лоанатор, рочӧн кӧ, объективная закономерность. И джынвыйӧ комиӧдӧм, и гижанног вежӧм лыддьыссьӧ лингвистикаын кыв озырмӧдан да сӧвмӧдан, терминъяс урчитан туйӧн. Тайӧ абу ӧмӧй тӧдса филологъяслы?

О.Уляшев ошйысьӧ коми кыв бура тӧдӧмӧн. Тадзи вермас шуны ас йывсьыс выль кывъяс лӧсьӧдысь-тэчысь быд морт. Но дзик быдтор некод оз тӧд. Тшӧтш И О.Уляшев. Сiдз, сiйӧ абу кывлӧма, мый увтыр кывйӧн Луза-Летка гӧгӧрса олысьяс вӧдитчӧны «колена, чалльӧг», рочӧн кӧ «потомки» вежӧртасын. Сiдзкӧ, неуна вежыштӧмӧн увтыр бура шогмӧ «династия» вежӧртасын вӧзйӧм вылӧ, кор тӧдчӧдсьӧ кӧленаысь кӧленаӧ уджын кужанлун рӧдйӧм-вуджӧм.

Збыльтор шуӧ О.Уляшев: кыв-вор тӧдса комилы сёрнитан сям, сёрнитны кужӧм вежӧртасын. Сэк жӧ сылысь юкӧнъяссӧ ӧтлаын гижӧмыс сетӧ позянлун вежны кывлысь вежӧртассӧ. Позьӧ чайтны, «лексика» вежӧртасын кыввор – лӧсьыда артмӧмъяс лыдын. (Колана мында лексикатӧгыд он на и варовит!) Татшӧм йитӧдыс и ӧтлаын гижана войтов «судорога» да торйӧн гижсяна вой тӧв «северный ветер» костын. Кужӧмӧн тэчӧма да бура шогмӧма и, шуам, ловбус, ваюксянiн, ловру, кыпыдавны, медшӧртор, чунӧк (босьтӧма И.Г.Торопов гижӧдъясысь), кыка, лигыш, лёквыв, ӧдйӧа, шӧрӧвыйӧасъны (Г.А.Юшковлӧн), лымань, эсканпас (И.И.Размановлӧн), ылдӧс, йиджтас, чутiк-гаг (В.Тиминлӧн) да уна мукӧд.

Зэв нимкодь, мый вӧлiны да эмӧсь сэтшӧм гижысьяс, кыдзи В.Т.Чисталёв, П.Г.Доронин, Я.М.Рочев, Г.А.Юшков, И.Г.Торопов, В.В.Тимин, В.Е.Напалков да мукӧд; налысь висьт-романъяссӧ любӧ лыддьыны: сэтшӧм мича, сӧдз, абу дiлькваян кывйӧн гижӧма найӧс Мудзлытӧг корсьысьӧмӧн, выль кывъяс тэчӧмӧн ӧнiя гижысьяс озырмӧдӧны кывнымӧс да оз лэдзны косьмыны сылы. Öти сайын казьтыштам, мый В.Тиминлӧн «Ракета видзӧдӧ енэжӧ» небӧгын бергалӧ 100 гӧгӧр выль кыв да кывйитлӧс.

Позьӧ сӧмын ошкыны и теле- да радиожурналистъясӧс – оз ӧтдортны коми гижысьяслысь выль кывъяссӧ да. Öд найӧ – миян кывйын выльторсӧ нимӧдысьяс да йӧз вежӧрӧдз вайӧдысьяс.

Ошкана и сiйӧ, мый коми филологъяс-велӧдысьяс оз вунӧдны «медбӧръя коми лингвистъяслысь» – В.А.Молодцовлысь, В.И.Лыткинлысь, И.И.Размановлысь кыв терминъяс – сёрникузя, чута чутiк, кадакыв, эмакыв, уначута, кывбӧр, горӧдан пас, кывтор да св. – да паськыда вӧдитчӧны вузын велӧдiгӧн (О.Уляшев коддьӧмъяс чайтӧны найӧс ӧнiя лӧсьӧдӧмторйӧн).

Оз ков бӧбйӧдлыны журнал лыддьысьясӧс да петкӧдлыны абутӧм тӧдӧмлунтӧ: «Став мирын метро, а миян лоӧ мупытштуй. Мед ставлӧн Конституция, а миян лоӧ оланподув!» – гораа пасйӧма статьяын (65 л.б.). Збыль вылас дзик мӧдтор: венгръяслӧн эм метро и foldalatti (буретш мупытштуй), эстъяслӧн метро кывкӧд орччӧн maa-lune. raudtee – мупытшса кӧрттуй; венгр кывйын конституция шусьӧ Alkotmany, немеч кывйын Verfassung, фин кывйын perustuslaki «подув оланпас», эстъяслӧн – латинскӧйкӧд орччӧн эм и артмӧдӧм кыв – pohiseadus да св.

Коми кыв йылысь Уляшевлысь дзугъяс видлалӧм бӧрын быть колӧ шуыштны и сылӧн ышнясьӧм йылысь. Татшӧм тешитчана-вышшитчана гижӧдсӧ коминад некытысь эг лыддьывлӧй. О.Уляшев кодӧскӧ ӧтторъя велӧдӧ, видӧ, дивитӧ, мыжалӧ вылiсянь индалiг. Сӧмын кодӧс? Тӧдӧмысь, выль кывъяс лӧсьӧдысьясӧс да сыӧн вӧдитчысьясӧс: «Выль кыввор» чукӧртысьясӧс, термино-орфографическӧй комиссияын зiльысьясӧс, быд гижысь-журналистӧс, кодi лысьтӧма шуны мыйкӧ выль ног, вӧвлытӧм на кыв пыртны. Татшӧм йӧзсӧ О.Уляшев шуӧ «вакомистъясӧн», «кывтшупысьясӧн», «кыв сузлялысьясӧн», «орӧм вужъя, зiль да ловъя кыв тӧдӧмӧн дзескӧдтӧм йӧзӧн», кеслӧ пиньсӧ «Выль кыввор» небӧг вылӧ да нимтӧ сiйӧс «коми кыв виан, некытчӧ шогмытӧм кывворӧн». Содтам та дорӧ: миян пиысь некӧд оз падмӧд О.Уляшевӧс гижны да йӧзӧдны колана небӧгъяссӧ. Мед босьтчас да гижас кутшӧмкӧ гырысьджык удж – ӧнӧдз на эз кывсьыв, кӧнi бусӧссьӧны сылӧн «коланаджык» книгаясыс.

Гӧгӧрвоана, ӧнӧдз на коми кывйын абу ставыс лючки-бур. Оз на тырмы кывйӧн вӧдитчысьяслӧн сёрнитан культураыс. Тшӧкыда на радио да телевидение пыр сёрнитысьлысь (абу журналистлысь) позьӧ кывны: поздравляйта пятое мая праздникӧн, приведита примеръяс, сочинитӧма песняяс да св. Тайӧс стӧча пасйӧ и статья гижысьыс. Абу ставыс шыльыд-мольыд и выль кывъяс тэчӧмын, абу став вӧзйӧмторйыс лючки. (Шуам, позьӧ ӧти кывйӧ воны О.Уляшевкӧд ямкерка кыв кузя.) «Выль кывворӧ» ӧктӧмъяс пӧвстысь, дерт жӧ, оз ставыс мусмы коми войтырлы, оз ставыс вужъясь гижӧд кывйӧ. Век жӧ нимкодь, мый буретш «вакомистъяс» – кывсӧ збыльысь радейтысьяс – уна вын пуктӧны сы могысь, медым кывным дыр на олiс-вылiс. Найӧ гӧгӧрвоӧны, мый коми кывйыс – абу ӧти мортлӧн, абу ӧти грезд (да градйӧр) гӧгӧрса сёрни. И кӧть кодсюрӧ омӧльтӧ да вӧйпӧ налысь зiльӧмсӧ, чайтсьӧ, найӧ оз на усьны ловнас да коми кывсӧ кутасны водзӧ сӧвмӧдны да выльмӧдны.

Бӧркыв пыдди кӧсъям тӧдчӧдны ӧтитӧр: мусярвывса быд кыв сӧвмӧ-вежсьӧ. Бӧръя кадӧ тшӧтш и коми кывворыс пондiс паськавны вель ӧдйӧ, и тайӧ оз быдӧнлы во сьӧлӧм вылас. Татшӧм йӧз лыдысь и Уляшев Олегыс вӧлӧма – сылы муса важ, вежсьӧмъястӧм кывйыс. Сӧмын лӧг гижӧдъяснад, уджъёртъяс вылӧ усьласьӧмъяснад коми кывтӧ он сӧвмӧд ни он видз. Дзик весьшӧрӧ сiйӧ пыртӧ выль кыввор артмӧдысь-вӧзйысьясӧс чужан кывлы лёквӧчысь лыдӧ. Коми кыв вылӧ мӧд видзӧдласа йӧзсӧ да налысь мӧвпъяссӧ колӧ пыдди пуктыны, а оз лёкӧдны. Кыв выльмӧдысьясыс тшӧтш асвыйӧна коми йӧз, найӧ зiльӧны тэчны ён вынйӧра чужан кыв, ёна водзӧ видзӧдӧмӧнджык.

Исус Кристослӧн чужан 

Сійӧ кадӧ Римын ыджыдалысь Авгус ӧксы тшӧктіс гижавныартавны ас му пасьталасьыс йӧзсӧ нимъяснаныс. 
Сириаын Кыреней ыджыдалан кадӧ татшӧм гижалӧмыс медводдза вӧлӧма. 
Та могысь ставныс мунісны гижасьны, быдӧн ас чужан карас. 
4-5 Ӧсип вӧлі Давид чужанвужйысь. Та вӧсна сійӧ муніс Галилей мувыв Назарет карысь Юдей муӧ, Бетлем нима Давид карӧ гижсьыны. Ӧсипкӧд вӧлі нӧбасьысь, сыкӧд кикутӧма Маръя. 
Бетлемӧ воисны. Буретш Маръяӧс чужтан кадыс суис. 
Сійӧ чужтіс писӧ, ассьыс медводдза кагасӧ. Рузумӧ сійӧс гартӧмӧн пуктіс лясниӧ, туйморт керкаысь налы оланіныс абу сюрӧма да. 
Матігӧгӧрас пемӧс видзысьяс войнас вӧлӧм йирсьӧдӧны ыжъяснысӧ видз вылын. 
На водзӧ тӧдлытӧг сувтіс Ыджыдлӧн андел, Ыджыдсянь югӧрыс югдӧдіс матігӧгӧрсӧ. Пемӧс видзысьяс повзьӧмӧн-повзисны. 
Андел шуис налы: «Энӧ полӧй! Ме тіянлы ыджыд нимкодьтор юӧрта, став войтырлы нимкодь таысь. 
Талун Давид карын чужис тіянӧс Мездысь — Кристос ЬІджыдным. 
Тіянлы сета пас: лясниысь ті аддзанныд рузумӧ гартыштӧм кагаӧс». 
Тӧдлытӧг пемӧс видзысьяс аддзисны енэжысь андел гӧгӧр уна котыра тышка вын. Найӧ ошкисны Енмӧс, шуалісны: 
«Ошкам Енмӧс, вылынсьыс-вылын олысъӧс! Му вылын лӧня олӧм, йӧз костын бур кӧсйӧм!» 
Та бӧрын анделъяс бӧр кайисны енэжӧ. Пемӧс видзысьяс мӧда-мӧдыслы шуалісны: «Ветлам Бетлем карас, видзӧдлам Ыджыднымсянь миянлы юӧртӧмторсӧ». 
Дзик пыр найӧ сэтчӧ мунісны, Маръясӧ, Ӧсипсӧ, лясниысь куйлысь кагасӧ аддзисны. 
Аддзӧм бӧраныс юӧртісны налы кага йывсьыс кывлӧмторсӧ. 
Быд кывзысьӧс шензьӧдіс пемӧс видзысьяслӧн висьталӧмыс. 
Тайӧ юӧртӧмысь быд кыв Маръялы сьӧлӧмас йиджис. Сійӧ пыр кутіс тайӧ кывъяссӧ тӧд вылас. 
Кывлӧмаддзылӧмысь Енмӧс ошкӧмӧн пемӧс видзысьяс бӧр мунісны. Быдтор артмӧма андел висьталӧм ног.

Анатолий Напалков чужӧма 1939-ӧд вося кӧч тӧлысь 2-ӧд лунӧ Сыктыв районса Поёл сиктын. 1958—1961-ӧд воясын служитӧма армияын; токаралӧма Кулӧмдінса вӧр промхозын. 1964—1985-ӧд воясын уджалӧма сӧветскӧй да партийнӧй органъясын: инструктор, райисполкомын веськӧдлысьӧс вежысь, КПСС райкомса секретар. 1985—1996-ӧд воясын директоралӧма Коми наука шӧринса Кыв, литература да история институтын. 1996-ӧд восянь ведушӧй научнӧй сотрудник.
1970-ӧд воын помалӧма КПСС-лӧн Шӧр комитет бердса вылыс партийнӧй школа, 1980-ӧд воын — КПСС-лӧн Шӧр комитет бердса общественнӧй наукаяс академия.
Туясян удж.
1980-ӧд воын дорйӧма КПСС-лӧн Шӧр комитет бердса общественнӧй наукаяс академияын история наукаясса кандидат ним вылӧ диссертация .


Югов Степан Александрович.
Югов Степан Александрович  — коми литература туялысь.
Олан туй.
Степан Югов чужӧма 1958-ӧд вося йирым тӧлысь 19-ӧд лунӧ Сыктыв районса Выльгрездын. 1976-ӧд воын Кебраса школа помалӧм бӧрас квайт во трактористалӧма, вӧлӧма «Кебра» совхозса бригадирӧн. 1982-ӧд воын пырӧма велӧдчыны Сыктывкарса канму университетса подготовительнӧй юкӧнӧ. Помалӧма филология факультетса коми отделениесӧ 1988-ӧд воын. 1988-ӧд воын лоӧма Коми наука шӧринса Кыв, литература да история институтын стажёром-туялысьӧн. 1990-ӧд воын уджысь орӧдчытӧг пырӧма велӧдчыны аспирантураӧ.
1997-ӧд воын Чувашияса университетын дорйӧма филологияса кандидат ним вылӧ диссертация челядьлы коми литература серти. Кыв, литература да история институтын уджалӧма литература да фольклор секторын старшӧй научнӧй сотрудникӧн.
Туялан удж.
Коми литература йылысь пасйӧдъясыс петавлісны «Север» да «Войвыв кодзув» журналъясын, республикаса газетъясын.
1988-ӧд воын босьтчӧма комиӧдны челядьлы роч гижысьясӧс. Комиӧдӧма Каллистрат Жаковлысь мойдъяссӧ да Елена Габовалысь кык повесьт.


Матвеев Михаил Николаевич.
Матвеев Михаил Николаевич  — канмуса уджалысь, Коми Республикаса Драма театрын директор, Коми Республикаса нимӧдана уджалысь.
Олан туй.
Михаил Матвеев чужӧма 1959-ӧд вося вӧльгым тӧлысь 3-ӧд лунӧ. Помалӧма Сыктывкарса канму университетысь филология факультет . Дыр кад чӧж уджалӧма телевидениеын. «Коми гор» телерадиокомпанияын уджалӧма 1981-ӧд восянь: ведушӧйӧн, сэсся каналын коммерческӧй службаӧн веськӧдлысьӧн. 1993-ӧд восянь Коми Республикаса министръяслӧн сӧветын кутӧма йитӧд СМИ-кӧд. 1994—1997-ӧд воясын «Коми гор» телерадиокомпанияын студияса директор, 1997—2003-ӧд воясын веськӧдлӧма национальнӧй вешанньӧлӧн уджтасъясӧн. Вӧлӧма «Коми республикаса телевизионнӧй каналын» генеральнӧй директорӧн .
2006—2008-ӧд воясын Коми Республикаса культура министрӧс вежысь, 2008—2010-ӧд воясын
— Коми Республикаса культура министерство бердын производственно-техническӧй могмӧдан да гражданскӧй оборона отделса начальник.
2010-ӧд восянь веськӧдлӧ В.А. Савин нима Коми Республикаса Драма театрӧн.


Навальный Алексей Анатольевич.
Навальный Алексей Анатольевич — Рочмуын политик да йӧзкост деятель. Подув пуктысь «Фонд борьбы с коррупцией».


Панев Зосима Васильевич.
Панев Зосима Васильевич  — канму тэчасын да ютырын уджалысь, Коми АССР-са Вылыс Сӧветлӧн Президиумӧн веськӧдлысь.
Олан туй.
Сійӧ чужӧма 1914-ӧд вося кӧч тӧлысь 27-ӧд лунӧ Вӧлӧгда губерняын Яренск уездса Айкатыла вӧлӧсьтын . 1933-ӧд воын помалӧма Емдінса педтехникум.
Велӧдӧма, директоралӧма Важкуръяса шӧр школаын, инспекторалӧма Шойнаты районса велӧдӧм юкӧнын. 1936—1937 воясӧ служитӧма Гӧрд Армияын. Армия бӧрын уджалӧма Наркомпросын заочнӧй велӧдчӧм котырса веськӧдлысьӧн, заочнӧй республикаса школаын директорӧн. 1939—1940 воясӧ бара Гӧрд армияын, тышкасьӧма СССР-Суоми тышын, кокас ранитчылӧма.
1940-ӧд восянь уджалӧ ВКП-ын, 1940—1943 воясӧ — Коми АССР-са обкомын, 1943—1947-ӧд воясӧ — ВКП-лӧн Сыктыв районса комитетын 1-дза секретар. 1947—1950-ӧд воясӧ велӧдчӧма ВКП Шӧр комитетбердса Вылыс партийнӧй школаын.
1950-ӧд восянь — ВКП Коми обкомын отделӧн веськӧдлысь. 1950-ӧд восянь 1962-ӧд вося ода-кора тӧлысьӧдз вӧлӧма Коми АССР-са министръяслӧн Сӧветӧн веськӧдлысьӧн, 1963—1972-ӧд воясӧ — Коми АССР-са министръяслӧн Сӧветӧн веськӧдлысьӧс медводдза вежысьӧн, 1972—1984-ӧд воясӧ — Коми АССР-са Вылыс Сӧветлӧн Президиумӧн веськӧдлысьӧн. 1984-ӧд восянь — СССР-са персональнӧй пенсионер.
Сійӧс куимысь бӧрйывлӧмаӧсь СССР-са Вылыс Сӧветӧ депутатӧн , нёльысь — РСФСР-са Вылыс Сӧветӧ . Уна во чӧж вӧлӧма Коми АССР-са Вылыс Сӧветса депутатӧн , 1971—1984).
Сылӧн нимкӧд йитчӧмаӧсь Коми АССР-са культура да экономикаын олӧмын ыджыд вежсьӧмъяс: кӧрт туй вӧчӧм, мусир перъянінъяс корсьӧм, Эжва ю бокын Сыктывкара вӧр комплекс кыпӧдӧм, республикаса шылада театр да Сыктывкарса канму университет восьтӧм, да с.в.
Кулӧма 1994-ӧд вося вӧльгым тӧлысь 7-ӧд лунӧ Сыктывкарын.


Налимова Эмилия Алексеевна.
Налимова Эмилия Алексеевна  — коми ӧтмунӧмын да культураын водзмӧстчысь, Коми Республикаса нимӧдана уджалысь.
Олан туй.
Эмилия Налимова чужӧма 1937-ӧд вося косму тӧлысь 15-ӧд лунӧ.
1962—1970-ӧд воясын директоралӧма Сыктывдін районса культура керкаын, 1970—1982-ӧд воясын — Шӧр библиотекаын, 1982—1998-ӧд во ясын — веськӧдлӧма Сыктывдін районса администрацияын культура юкӧнӧн.
Эмилия Налимоваӧс шуӧны Сыктывдін районса история да культура музей восьтӧмын водзмӧстчысьӧн. 2017-ӧд воын сылысь нимсӧ сетӧма тайӧ музейыслы. Водзмӧстчӧма «Налимов лыддьысьӧмъяс» конференция котыртӧмын да нуӧдӧмын.
Кулӧма 2019-ӧд вося ӧшым тӧлысь 9-ӧд лунӧ Выльгортын.
Общественнӧй удж.
Нуӧдӧма ыджыд общественнӧй удж. Сизим созыв чӧж вӧлӧма сикт сӧветса депутатӧн. Уна во чӧж веськӧдлӧма Сыктывдін районса культура уджалысьяслӧн профсоюзса комитетӧн, районса аньяслӧн Сӧветӧн. Кызь гӧгӧр во водзмӧстчӧма «Коми войтыр» ӧтмунӧмса Сыктывдін представительствоын.


Глӧт.
Глӧт  — удораса коми мифологияысь ваын олысь гундыр, кодi кольöма топонимикаын.
Коми фольклорын.
Важвисьт серти, Глӧт олӧма Слӧбӧда сиктлы паныд юса джуджыд джумйын. Гусявлӧма пемöcъясӧс ва юигӧн, ньылавлöма дзоньнас тушанас курччавтöг да кыдз вермӧма лёкмöдӧма йöзлысь олöмсö. Бырӧдны Глотӧс босьтчӧма сиктса тöдысьлöн пиыс. Сiйö гартчӧма выльӧн на начкӧм мӧс куӧ да тадзи пырӧма ваас, медым ва гундыр ньылыштас сійӧс. Глöтыс сідзи и вӧчас. Рушку пытшкас том зонмыс вундас гундырлысь кынöмсö да тадзи мынтӧдас слӧбӧдасаясӧс горш Глӧтысь. Ю кылöдöма Глöтлысь шойсö некымын верста сайö да шыбитöма вапöлöнас. Сиктсаяс сэсся лы кольöсъяссьыс вöчавлöмаöсь потшöс сюръяяс.
Аналогъяс.
Татшöм мифъяс, кöнi гундырöн ньылыштöм герой вийö пытшкöссяньыс «вöрпасö», эм уна войтырлöн мойдъясын. Коми мойдъясын эм öткодь сюжет, кöн кыйсьысьöс пиясыскöд нылыштö васа ыджыд Глöт: найö асьныс мездмыны оз вермыны — гундырсö вийö ичöт пиыс, кодi быдмöма батьтöгыс.


Шева.
Шева — тшыкӧдӧм коми мифологияын, коді петкӧдчӧ гагъясын да предметъясын .
Этимология.
Артмӧма сійӧ «шы»  кывсянь. Тайӧ йитчӧма сыкӧд, мый «шева» вермӧ пырны мортлӧн сёрниас да горзыны, а мукӧддырйиыс и вежӧра сёрнитны.
Артмӧм.
Шева артмӧм йылысь ӧтувтӧм видзӧдласъяс абуӧсь. Эм фольклор преданньӧ, мый «шеваяссӧ» быдтӧны нывбабаяс и вердӧны асланыс йӧвнас. Либӧ «шеваяс» вуджӧны кулӧм йӧзсянь, кодъясын пукавлісны кувтӧдзыс. И тадзи мунӧ морт лоӧмсянь. «Шеваыс» век петкӧдчӧ кыдз материальнӧй тор - вермас лоны юрсиӧн, сунисӧн, увйӧн, либӧ нидзулӧн да лёкгагӧн.
Унаысь «шева» аддзылӧмсӧ кольӧмаӧсь фольклорын да этнографическӧй туялӧмъясын, и эм видзӧдлас, мый комияс ыдждӧдісны мифсӧ, мыйла эз вермыны тайӧ гӧгӧрвоӧдны. Ӧнія наука шуӧ, мый «шева» — тайӧ висьӧм, но уна туялысь на жуглӧ юр, мед ставсӧ тайӧ гӧгӧрвоӧдны.


Ас пу.
Ас пу  — коми мифологияын магическӧй пу, быд мортлӧн эм аскоддьӧмыс ас пу.
Коми мифологияын.
Корсьны ас пу зэв сьӧкыд, виччысьтӧг верман петны сы вылӧ. Кыйсьысьлы ас пу корсьны отсалӧ понйыс, либӧ вӧрса, кор кыйсьысь отсалас вӧрсалы вермыны вакулькӧд тышын. Медводдза керыштӧмӧн ас пуысь петӧ вир и сійӧ заводитӧ сёрнитны кыйсьыськӧд. Татшӧм пуысь вӧчӧм предметъяс отсавлісны кыйсьысьлы, сетлісны сылы шуд. Нималана коми кыйсьысь Йиркап вӧчис ас пусьысь лызь, коді ветлӧдліс ачыс, йöткавтӧг.


Распутин Александр Дмитриевич.
Распутин Александр Дмитриевич  — челядьлы коми гижысь.
Олан туй.
Александр Распутин чужӧма 1923-ӧд вося урасьӧм тӧлысь 2-ӧд лунӧ Вӧлӧгда губерняысь Усть-Сысольск уездса Зеленечын .
1942-ӧд вося рака тӧлысьын Сыктывдін районса военкомат босьтӧма сійӧс армияӧ. Айму вӧсна Ыджыд тыш дырйи вӧлӧма радӧвӧйӧн, связистӧн. Кыкысь ранитчылӧма, дорйӧма Ленинград. Повтӧмлун петкӧдлӧмысь сылы сетӧма куим медаль да кык орден.
Кулӧма 1993-ӧд вося вӧльгым тӧлысь 2-ӧд лунӧ.
Гижан удж.
Александр Распутин тӧдса кыдзи челядьлы коми гижысь. Гижлӧма 1960—1970-ӧд воясӧ висьтъяс.


Велико Търново.
Велико Търново  - тайӧ Болгарияса кар.


Пандия.
Пандия  — тайӧ Юпитерлӧн спутник. Сылӧн радиус — 1,5 км. Юпитерӧдз шӧр кост 11 525 000 км. Пандия восьтіс Америкаса астроном Скотт Шеппард 2017 воӧ.


Эрса.
Эрса  — тайӧ Юпитерлӧн спутник. Сылӧн радиус — 1,5 км. Юпитерӧдз шӧр кост 11 483 000 км. Эрса восьтіс Америкаса астроном Скотт Шеппард 2018 воӧ.


Валетудо.
Валетудо  — тайӧ Юпитерлӧн спутник. Сылӧн радиус — 0,5 км. Юпитерӧдз шӧр кост 18 980 000 км. Валетудо восьтіс Америкаса астроном Скотт Шеппард 2016 воӧ.


Гунгун.
225088 Гунгун  — тайӧ Шонді ылдӧсын карлик планет. Сылӧн радиус — 615 км. Сылӧн эм спутник — Сянлю. Гунгун восьтісны Америкаса астрономъяс Меган Швамб, Майкл Браун да Дэвид Рабиновиц 2007 воын.


Сянлю.
Сянлю — тайӧ Гунгунлӧн спутник. Сылӧн радиус — 50 км. Гунгунӧдз шӧр кост 24000 км. Сянлю восьтісны Маддяр Муса астрономъяс Габор Мартон, Чаба Кишш да Томаш Мюллер 2010 воын.


Вахнин.
Вахнин — коми йӧз пӧвстын тшӧкыд ов, паныдасьлӧ Луздор районын.


Рохин Владимир Афанасьевич.
Рохин Владимир Афанасьевич  — скульптор, Коми Республикаса нимйӧза серпасалысь, Россияса нимӧдана серпасалысь.
Олан туй.
Владимир Рохин чужӧма 1939-ӧд вося урасьӧм тӧлысь 17-ӧд лунӧ Сыктывкарын. 1958—1964 воясӧ велӧдчӧма В. И. Суриков нима Москваса каналан художественнӧй институтын.
1967-ӧд восянь СССР-са серпасалысьяслӧн котырӧ пырысь.
Кулӧма 2020-ӧд вося рака тӧлысь 17-ӧд лунӧ.


Операционнöй система.
Операционной система  - тайо системной мовптас коды веськодло компютер корпаон, мовптас вынъясон  да сето отла сервисъяс компютер уджтасъяслы.


Уйба Владимир Викторович.
Уйба Владимир Викторович  — туялысь, медицина наукаясса доктор, профессор, бурдӧдысь, Коми республикаса Юралысь .
Олан туй.
Чужӧма 1958-ӧд вося йирым тӧлысь 4-ӧд лунӧ Омск карын инженер семьяын. 1982-ӧд воын помалӧма Свердловскса каналан медицина институт , врач-гигиенист, эпидемиолог.
1982—1984-ӧд воясын уджалӧма врач-терапевтӧн Свердловск карса бурдӧдчанінын. 1984—1989-ӧд воясын вӧлӧма медшӧр бурдӧдысьӧн Свердловск обласьтса Заречнӧй карын Белоярск АЭС-лӧн профилакторийын. 1989—1999-ӧд воясын — Свердловск обласьтса Заречнӧй карын медсанчасьтын начальник.
2002—2003-ӧд воясӧ — «ВИРУ» ичӧт кывкутана котырын медшӧр директор . 2005-ӧд воын помалӧма Россия Федерацияса Веськӧдлан котыр бердын Йӧзкостса овмӧс Академияын «Предприятие вылын экономика да веськӧдлӧм» курс.
1999—2002-ӧд воясӧ да 2003-ӧд вося лӧддза-номъя тӧлысьсянь ӧшым тӧлысьӧдз — Рочмуса Минздрав бердын медико-биологическӧй да экстремальнӧй мытшӧдъяс серти Федеральнӧй управленньӧын веськӧдлысьӧс вежысь, 2003-ӧд вося ӧшым тӧлысьсянь 2004-ӧд вося вӧльгым тӧлысьӧдз — управленньӧса веськӧдлысь , 2004-ӧд вося вӧльгым тӧлысь 6-ӧд лунсянь 2020-ӧд вося тӧвшӧр тӧлысь 22-ӧд лунӧдз — Федеральнӧй медико-биологическӧй агентствоын веськӧдлысь .
2005-ӧд восянь — Рочмуса ФМБА бердын дипломбӧрса удж сикасӧ велӧдан Институтын общественнӧй дзоньвидзалун да дзоньвидзалун видзан кафедраса заведуюшӧй (2018-ӧд восянь — ФМБА-са Инновация да дугӧдчытӧг велӧдчӧмса медико-биологическӧй университет. 2009-ӧд восянь институтса ректор.
2020-ӧд вося тӧвшӧр тӧлысь 22-ӧд лунсянь косму тӧлысь 2-ӧд лунӧдз — Рочмуса дзоньвидзалун министрӧс вежысь.
Уйба Комиын.
Рочму Федерацияса Президент Володь Путин индӧдӧн пуктӧма Коми Республикаса Юралысьлысь удж вӧчысьӧн 2020-ӧд вося косму тӧлысь 2-ӧд лунсянь.
2020-ӧд вося кӧч тӧлысь 13-ӧд лунӧ В.В. Уйба вӧлі бӧрйӧма Коми Республикаса Юралысьӧн. Сы вӧсна кипасалісны 73,18% бӧрйысьысь . Бӧрйысьны волӧма сӧмын 30,14 морт.
Туялан удж.
«Медицина экстремальных ситуаций» да «Медицинская радиология и безопасность» журналъясын медшӧр редактор.
Гозъя олӧм.
Гӧтырыс — Галина Юрьевна — врач, быдтӧны вит челядьӧс.


Арсеньев Флегонт Арсеньевич.
Арсеньев Флегонт Арсеньевич  — роч гижысь, этнограф, Коми му тӧдмалысь.
Олан туй.
Флегонт Арсеньев чужӧма 1832-ӧд вося косму тӧлысь 2 -ӧд лунӧ Ярославль губерняысь Молога уездса Красное сиктын. Батьыс — абу озыр помещик, мамыс — крепостнӧй нывбаба. Овыс да вичыс вежайсяньыс — уездса исправник Арсенийсянь. 1849—1851-ӧд воясӧ велӧдчӧма Романово-Борисоглебскса уезднӧй училишеын, 1854—1857-ӧд воясӧ — Ярославльын Демидов лицейса гимназическӧй классъясын .
1858—1861-ӧд воясын велӧдӧма роч кыв Усть-Сысольск уездса нывъяслы второразряднӧй училишеын. Ачыс жӧ В. Е. Кичинкӧд, усть-сысольск училишӧса смотрителькӧд, водзмӧстчӧма сійӧс восьтӧмыс. Медводдзаысьсӧ налы сувтӧмаӧсь паныд, нинӧмла пӧ нывъяслы велӧдчыны. Подписка серти сьӧм чукӧртӧм нинӧмӧдз абу вайӧдӧма. Вит во мысти, кор мӧдысь шыӧдчисны Думаӧ велӧдысь Арсеньев Ф. А., карса училишӧясын смотритель Касаткин да купеч Забоев, Троича соборса протоиерей Вонифатий Кокшаров, Дума лэдзис восьтыны нывъяслы училишӧ.
1861—1867-ӧд воясын велӧдӧма Вӧлӧгдаса училишеын роч кыв да география. 1863-ӧд воын восьтӧма Вӧлӧгдаын медводдза асшӧр публичнӧй небӧгаин, сійӧс бӧрыннас козьналӧма Усть-Сысольскса нывъяслӧн прогимназияӧ.
1867-ӧд восянь секретаралӧма Вӧлӧгӧдаса статистика комитетын; вӧлӧма крестьяна удж кузя чиновникӧн; та кадӧ жӧ редактируйтӧма «Вӧлӧгда губерняса ведомосьтъясын» неофициальнӧй юкӧнсӧ. 1879—1881-ӧд воясын йӧзӧдӧма «Вологодский сборник». 1882-ӧд восянь вӧлӧма крестьяна удж кузя чиновникӧн Вӧлӧгда губерняса Усть-Сысольск уездын. 1885-ӧд восянь вӧлӧма почётнӧй мирӧвӧй суддяӧн Усть-Сысольск да Яренск уездъяс серти. Водзмӧстчӧма Усть-Сысольск уездса земствоын.
Ас овмӧсъясас йӧла сёян вӧчан удж сӧвмӧдӧма: кыпӧдӧма сыр да вый вӧчан заводъяс. Усть-Сысольскын кыпӧдӧма кык пу керка; ӧтисӧ аслыс, мӧдсӧ вӧлі сетӧ мукӧдыслы — сэні вӧлӧма пошта контора. Ф. А. Арсеньевӧс наградитӧмаӧсь Вежа Владимир орденӧн.
Кулӧма 1889-ӧд вося вӧльгым тӧлысь 18 -ӧд лунӧ. Гуалӧма Кырув вико бокын Усть-Сысольскын, гуыс абу тӧдса.
Гозъя олӧм.
Вӧлӧгдаӧ вуджӧм бӧрын гӧтрасьӧма челядьтӧм том дӧва, помещица Пирогова вылӧ. Регыд сійӧ кулӧма, и Арсеньев гӧтрасьӧма дӧва-помещица Бердяева вылӧ, кодлӧн вӧлӧма кык пи, кодъяс бӧрынджык лоисны гырысь военнӧй чинаясӧн; налӧн вӧлӧма Ольга ныв. Кор кулӧма Бердяева, Арсеньев коймӧдысь гӧтрасьӧма дворянка Сахновская вылӧ, кодкӧд и олӧма олӧм помӧдзыс, налӧн чужӧмаӧсь Мария, Андрей да Владимир.
Туялан уджъяс.
1858-ӧд воын йӧзӧдӧма «Отечественные записки»  журналын С. Т. Аксаковлы сиӧм вӧралысьяс йылысь медводдза висьт. Вӧралан висьтъясыс петавлісны сідзжӧ «Время», «Журнал коневодства и охоты», «Журнал охоты», «Природа и охота» журналъясын. Тайӧ пасйӧдъясыс петавлісны торъя небӧгъясӧн 1864 да 1885-ӧд воясын. Юкӧнъяссӧ тшӧкыда йӧзӧдлісны и Сӧвет кадӧ. Вӧралан висьтъяссӧ гижны отсавлӧма сы дорын олысь кесйысь Абрам, кыйсьысь-вӧралысь жӧ.
Мукӧд литературнӧй уджъясыс сиӧма Вӧлӧгда да Шексна вожса географическо-статистическӧй серпасалӧмлы да туялӧмлы. Найӧс вӧлі йӧзӧдӧма канкарса да губерняса журналъясын да газетъясын. Йӧзӧдӧма кӧнкӧ 50 сайӧ удж, найӧс кырымавлӧма тадзи: А., А-в Ф., Ар., Ар-в Ф.
Торъя небӧгъясӧн йӧзӧдӧма: «Речная область Шексны» ; «Зыряне и их охотничьи промыслы» ; «Хозяйственно-статистический очерк Вологодской губернии, составленный по сведениям за 1869 год» ; «Очерк кустарных промыслов в Вологодской губернии» ; «Вологодская губерния»; «Ульяновский монастырь у зырян» .
Туялысьяс серти, Арсеньев мукӧддырйиыс аслас уджъясас содтавлӧма мукӧд йӧзӧдӧм небӧгъясысь гижӧмторъяссӧ некутшӧм ыстӧдтӧг. Шуам, 1879—1880-ӧд воясся «Пётр Великий в Вологде и на Севере России» статья — тайӧ 1860-ӧд воясся Н. И. Суворовлӧн «О посещениях г. Вологды Петром Великим» статья; пуктӧма ассьыс нимсӧ мукӧдлӧн гижӧдъяс улӧ » статья гижлӧма политссыльнӧй П. С. Поливанов); «Ульяновский монастырь у зырян» небӧгысь Арсений монах йылысь коймӧд юкӧдыс , мӧд да нёльӧд юкӧдъясыс — куим индытӧм ӧшмӧсысь.


Крюков Владилен Васильевич.
Крюков Владилен Васильевич  — коми кывбуралысь, велӧдысь.
Олан туй.
Владилен Крюков чужӧма 1925-ӧд вося косму тӧлысь 19-ӧд лунӧ Удора районса Йӧртымдін сиктын. «Гӧрд» дипломӧн Коми канмуса педагогика институт помалӧм бӧрын Косланса школаын велӧдӧма коми, роч, немеч кывъяс, литература.
Гижан удж.
1948-ӧд воын котыртӧма «Удораса пионеръяс» литература кружок, кӧні быдмӧмаӧсь нималана коми гижысьяс: Альберт Ванеев, Борис да Леонид Палкинъяс, Юрий Васютов, Анатолий Афанасьев да мукӧд. Асьныс вӧлі дасьтӧны ки помысь журналъяс.


Enya.
Enya  тайӧ Ирландия сьылысь.


Россияса империя.
Росси́йская импе́рия  — государство, существовавшее в период с 22 октября  1721 года до Февральской революции и провозглашения республики в сентябре 1917 года Временным правительством.
Располагалась в Восточной Европе, Северной Азии, Центральной Европе и Северной Америке .
Империя была провозглашена 22 октября  1721 года по итогам Северной войны, когда по прошению сенаторов русский царь Пётр I принял титулы Императора Всероссийского и Отца Отечества.
Столицей Российской империи с 1721 по 1728 и с 1730 по 1917 годы был Санкт-Петербург , а в 1728—1730 годах — Москва.
Российская империя была третьим по площади из когда-либо существовавших государств . К концу своего существования она простиралась до Северного Ледовитого океана на севере и Чёрного моря на юге, до Балтийского моря на западе и Тихого океана на востоке. Во главе империи — император Всероссийский, обладал ничем не ограниченной, абсолютной властью до 1905 года .
1  сентября 1917 года Временное правительство России провозгласило страну республикой  января 1918 года Учредительное собрание также объявило Россию республикой).


Немачки пас.
Постоји неколико верзија порекла рођења. Према једном од њих, пас је одгајан преласком великих стражарских паса и Греихоунд - а, према другој верзији-преласком свиња и булдога. Стандарди расе су регистровани и одобрени крајем деветнаестог века у Немачкој.
мини
Тежина.
Тежина суки је у просеку 45 — 59 кг.
Тежина кобелей је 54 — 90 кг.
Раст.
Кучке - од 71 до 81 цм;
Каблови - од 76 до 86 цм;


Пахорукова Вера Васильевна.
Пахорукова Вера Васильевна  — перым коми гижысь, перым коми литература туялысь.
Олан туй.
Вера Пахорукова чужӧма 1937-ӧд вося йирым тӧлысь 20-ӧд лунӧ Перым Коми кытшысь Юсьва районса Улыс Волпадор грездын. Батьыс, Василий Фёдорович, вӧлӧма школаса директорӧн, а мамыс, Нина Дмитриевна, уджалӧма изба-читальянын.
1951—1955-ӧд воясын велӧдчӧма Кудымкарса педагогика училишӧын. 1960-ӧд воын помалӧма Перым канмуса педагогическӧй институтын филология факультетысь коми-перым-роч юкӧн. 1960—1964-ӧд воясӧ уджалӧма перым коми кывйысь методистӧн Перым Коми кытшса Велӧдысьясӧс сӧвмӧдан институтын, 1964—1968-ӧд воясӧ — Кудымкарса педагогика училишӧын роч кыв да литература велӧдысьӧн.
1968—1971-ӧд воясӧ велӧдчӧма СССР-са Коми филиаллӧн аспирантураын. 1971—1978-ӧд воясӧ вӧлӧма СССР-са Коми филиаллӧн Кыв, литература да история институтын научнӧй сотрудникӧн.
1978-ӧд восянь уджалӧма Сыктывкарса канму университетын: 1996-ӧд восянь — коми литература да фольклор кафедраса профессор.
2001—2014-ӧд воясӧ уджалӧма Коми канмуса педагогика институтын.
Кулӧма 2020-ӧд вося лӧддза-номъя тӧлысь 7-ӧд лунӧ Вежа Петыркарын.
Туялан удж.
1974-ӧд воын дорйӧма филологияса кандидат ним вылӧ диссертация , 1997-ӧд воын — филология доктор ним вылӧ диссертация .
Дасьтӧма мукӧд коми литература туялысьяскӧд ӧтув куим том «Коми литература история» монография .


Чувьюрова Ирина Ивановна.
Чувьюрова Ирина Ивановна  — коми шылад тэчысь.
Олан туй.
Ирина Чувьюрова чужӧма 1971-ӧд вося лӧддза-номъя тӧлысь 26-ӧд лунӧ Коми АССР-ын Печора районса Соколов сиктын.
1992-ӧд воын помалӧма Сыктывкарса педагогика колледж, лоӧма подув классъяс велӧдысьӧн, да В. Т. Чисталёв нима Коми Республикаса культура колледж. 1997-ӧд восянь уджалӧ Сыктывдін районса культура керкаын хормейстерӧн. Олӧ да уджалӧ Выльгорт сиктын.
Шылад тэчӧм.
И. И. Чувьюрова гижӧ кывбуръяс да ачыс жӧ дасьтӧ на дорӧ шыладсӧ. Гижӧма уна коми сьыланкыв, кодъясӧс сьылӧны профессиональнӧй да асшӧр сьылысьяс да котыръяс: «Зӧнзӧвӧй» хор, Коми Республикаса культура колледжлӧн «Пелысь мольяс», «Сигудӧк», «Асъя кыа» и с.в, Лидия Логинова, Виктория Пыстина, Наталья Канова.
Быд во петкӧдчӧ асшӧр шылад тэчысьяслӧн «Василей» республикаса конкурс-гажын, тшӧкыда сьыланкывъясыс шедӧдӧны бур местаяс: «Чужан керка» , «Коми му» , «Гын сапӧг» , «Менам чужан муӧй» , «Самӧвар» .
Йӧзкостса сьыланкыв сьылысьяслӧн «Завалинка» ставроссияса фестиваль кежлӧ гижӧма «Играй, гармонь!» сьыланкыв .
Сьыланкывъясыс пырӧмаӧсь некымын дискӧ: «Кор волӧ тулыс»  — асшӧр диск. Ирина Чувьюрова кывъяс вылӧ да «Потешки» челядь ансамбльӧн сьылӧм сьыланкывъясыс веськалісны челядьлы «Лукошечко счастья»  да челядь видзанінъяслы «Дзолюкъяс»  дискъясӧ . Пырисны сылӧн сьыланкывъясыс и караоке-дискӧ, мый дасьтӧма 2015-ӧд воын Коми Республикаса национальнӧй политика министерство.
Веськӧдлӧ «Зӧнзӧвӧй» да «Шуда кад» йӧзкостса хоръясӧн. 2016-ӧд воын лӧсьӧдӧма челядьлысь «Эзысь шор» фольклор котыр. Челядьлы коми сьыланкывъяса «Сьыланкывкӧд коля» да «Василёк» республикаса фестивальясын сьылысь котырыс шедӧдӧма мӧд местаяс.
Общественнӧй удж.
Веськӧдлӧ инвалидъяслӧн ставроссияса котырысь Сыктывдін районса чукӧрӧн. Водзмӧстчӧ «Коми войтыр» ӧтмунӧмын.


Тарту.
Тарту  - тайӧ Эст Муса кар


Грузинъяс.
Грузинъяс  — Европаын олысь картвель войтыр, кодлӧн эм аслас канму — Грузия.


Митюшёва Надежда Алексеевна.
Митюшёва Надежда Алексеевна  — коми общественник, ас му туялысь.
Олан туй.
Надежда Митюшёва чужӧма 1949-ӧд вося сора тӧлысь 11-ӧд лунӧ Сыктывкарын. 1966-ӧд воын эзысь медальӧн помалӧма 4-ӧд номера сыктывкарса шӧр школа. 1968—1971-ӧд воясӧ очнӧя велӧдчӧма Ленинград канму университетса журналистика факультетын. 1971-ӧд вося моз тӧлысьсянь уджалӧма Сыктывкарын «Красное знамя» газетын. 1974—1978-ӧд воясӧ уджысь орӧдчытӧг водзӧ велӧдчӧма Ленинград канму университетса журналистика факультетын.
1972—1975-ӧд воясӧ уджалӧма И.А. Куратовлӧн литературно-мемориальнӧй музейын, 1975—1989-ӧд воясын — Коми республикаса краеведческӧй музейын  старшӧй научнӧй сотрудник. 1990—1994-ӧд воясын — Коми Республикаса финн-йӧгра культура шӧринын. Пенсия вылӧ петӧма 1999-ӧд воын.
Общественнӧй удж.
1990-ӧд воясын водзмӧстчӧма общественнӧй да политическӧй олӧмын. Котыртӧма СССР-са народнӧй депутатпу В. Вахнинлысь бӧрйысьӧмводзвывса уджсӧ. Дас во чӧж водзмӧстчӧма «Доръям асьнымӧс» ютырын, 1993-ӧд восянь — веськӧдлысь. 1994—2000-ӧд воясын редактируйтӧма «Доръям асьнымӧс» газет. 1990 да 1994-ӧд воясын пырӧдчӧма Коми Республикаса Каналан Сӧветӧ бӧрйысьӧмъяс, 2003-ӧд воын — Сыктывкарса Сӧветӧ бӧрйысьӧмӧ.
Гижан удж.
Мукӧдыскӧд ӧтвылысь вуджӧдӧма коми кыв вылӧ морт инӧдъяс йылысь Декларация , редакторалӧма да лӧсьӧдӧма «Мича ывла, коми вужвойтыр да морт инӧдъяс» небӧг , «Финн, коми да роч учёнӧйяслӧн изьватас сёрнисикас туялӧм да талунъя олӧм» CD-ROM . Гижӧма коми театрса искусство йылысь да йӧзӧдӧма «Коми театр. Свет минувшего»  небӧг.
Корсьысьӧма да йӧзӧдӧма коми гижысьяслысь, шылад тэчысьяслысь, актёръяслысь олан туй йывсьыс.


Ген Алексей Леонидович.
Ген Алексей Леонидович  — коми шылад тэчысь.
Олан туй.
Алексей Ген чужӧма 1965-ӧд вося йирым тӧлысь 10-ӧд лунӧ Коми АССР-ын Кӧрткерӧс районса Пӧдтыбок посёлокын.
Помалӧма Сыктывкарса искусствояс училишӧ , культура да искусствоса Санкт–Петербург университет . Олӧ да уджалӧ Кӧрткерӧсын.
Шылад тэчӧм.
Кыдзи шылад тэчысь дасьтӧ эстраднӧй сьыланкывъяс, йӧзкостса нырвизя, театръяслы да челядьлы шылад. Гижис коми да роч кывбуръяс вылӧ уна сьыланкыв .

