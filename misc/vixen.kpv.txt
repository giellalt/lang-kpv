Руч

1. Аддзис руч кыз сирпу улысь горс, кодйис муас гу да вӧчис сэтчӧ аслыс поз.
2. Шондіа гожся лунӧ чужис сылӧн нёль пи.
3. Найӧ сэтшӧм мичаӧсь: пельясыс налӧн ёсьӧсь, ныръясыс да вом доръясыс сьӧдӧсь, бӧжъясыс вижӧсь, а бӧж помъясыс еджыдӧсь, кокъясыс ичӧтикӧсь, гыжъясыс вӧсньыдикӧсь.
4. Видзӧдӧ на вылӧ ручильӧй да сьӧлӧмыс сылӧн нимкодясьӧ.
5. И шуис руч петкӧдлыны ассьыс пиянсӧ вӧр-васа став олысьяслы.
6. Сійӧ вердіс ассьыс пиянсӧ, юкталіс найӧс йӧлӧн, водіс да водтӧдіс найӧс ас дінас.
7. Регыд найӧ унмовсисны.
8. Мамыс налӧн чеччис, вӧсньыдик кывнас нюлыштіс нёльнанныслысь юрпыдӧссӧ да петіс позсьыс.
9. Шонді югӧръяссьыс ручлӧн кувьсисны синъясыс.
10. Сійӧ видзӧдліс гӧгӧрбок и ыджыд коз вылысь аддзис урӧс, коді тӧв кежлӧ дасьтіс тшак.
11. «Урӧй, а урӧй, волы видзӧдлыны, кутшӧм пашкыр гӧна пиян менам чужисны».
12. «Бӧрти, кор пысавла тшакӧс увъяс вылас, сэки лэчча пу вывсьыс».
13. И руч муніс.
14. Мунӧ вӧрӧд тупуяс костӧд.
15. Тыдӧвтчис ты сы водзын.
16. Сувтіс ты берег дорас, видзодӧ ваас.
17. А сэні тыдалӧны лӧз енэж да еджыд лым кодь кымӧръяс.
18. Локтіс сы дінӧ чери да юаліс: «Мый тэ татысь корсян, ручильӧй?»
19. «Ме локті тэла».
20. Аски тэнӧ кута гӧсьтитны виччысьны».
21. «Ме эськӧ волі, да подӧннад ог во».
22. «Сідзкӧ ме тэла ракаӧс ыста. Сійӧ тэнӧ вайӧдас», — шуис руч да котӧртіс.
23. Воис ыб вылӧ.
24. Видзӧдӧ, туй бокын из сайын пукалӧ шыр.
25. Сійӧ идзас йирӧ, пиньсӧ кеслӧ.
26. Шыр аддзис ручӧс, повзис сыысь да пырис аслас позйӧ из улӧ.
27. «Тэ мыйла дзеб-син, шырӧй?»
28. Эг кӧ дзебсьы, тэ эськӧ менӧ сёйин дзикӧдз юрӧн й кокӧн, сювйӧн и мускӧн, гӧнӧн и вирӧн».
29. «Эн пов меысь, шырӧй.
30. Ме тэнӧ ог сёй.
31. Аскі волы ме ордӧ гӧсьтитны, видзӧдлан менсьым пиянӧс».
32. «Ме ог тӧд, кор «аскиыс» лоӧ».
33. «Вот лоас вой, лоӧ пемыд.
34. Тэ водан узьны.
35. Сэсся чеччан и лок ме ордӧ».
36. «Гӧгӧрвои, локта».
37. Котӧртӧ руч.
38. Видзӧдӧ, туй бокын кутшӧмкӧ тубрас.
39. Инмӧдчис лапанас тубрасӧ и вирӧдз бытшкыссисны сылӧн чуньясыс.
40. Сэк тубрас веськӧдчис, и руч аддзис кокъяс, кынӧм да кузь ныр.
41. Руч повзис, чеччыштіс бокӧ.
42. Сулалӧ, сьӧкыда лолалӧ, весиг садьыс быри.
43. Сэсся шуис вӧсньыдик гӧлӧсӧн: «Тэ мыйла повзьӧдчан да бытшлалан менӧ?
44. «Ме эг повзьӧдчы, — шуис ёж, — узи да вӧлись на садьми.
45. А емъяс менам ёсьӧсь».
46. Вӧлі шонді лэччан кад.
47. Кутіс ӧдйӧ пемдыны.
48. Енэжын тыдӧвтчисны кодзувъяс, петіс югыд тӧлысь.
49. «Кутшӧм дыр ме ветлӧдла», — шуис руч да выль туйӧд, коді вӧлі веськыдджык, тэрыба мӧдӧдчис гортас.
50. Туй пӧлӧн быдмисны кыдзьяс, нинпуяс, пипуяс да пелысьяс.
51. Пу улысь аддзис вит пелысь тусь.
52. Босьтіс ӧтикӧс вомас, курччис и эз вермы ньылыштны сійӧс — сэтшӧм курыд вӧлі пелысь тусьыс.
53. Коляссӧ шыбитіс му вылӧ.
54. Кок улас сылы сюри лы.
55. Руч босьтіс сійӧс, пиньяснас крепыда курччис да вайис аслас позйӧ.
56. Горт дорас сувтіс да кывзысьӧ: сэні нёль вӧсньыдик гӧлӧсӧн, мазіяс моз, никсісны сылӧн пияныс.
57. Мӧд луннас руч горт гӧгӧр чукӧртчис уна гӧсьт.
58. Быдӧн вайисны сылы гӧснечъяс.
59. Ӧш сылы вайис быдса пельса ма.
60. Лугяшка ёжкӧд вайисны блин.
61. Медводз нимтісны ручпиянсӧ тадз: Ӧтик, Кык, Куим, Нёль. Сэсся ставыс кутісны выйӧн мавтны блин да сёйны маӧн да ошкыны ручпиянӧс.

